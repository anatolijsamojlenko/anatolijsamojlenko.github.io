<!DOCTYPE HTML>

<html>
	<head>
		<title>Д. Головко, Л.Горлач. Вічний подорожній
</title>
		<meta charset="utf-8" />
		<meta name="viewport" content="width=device-width, initial-scale=1, user-scalable=no" />
		<link rel="stylesheet" href="assets/css/main.css" />
	</head>
	<body class="is-preload">

		<!-- Wrapper -->
			<div id="wrapper">

				<!-- Main -->
					<div id="main">
						<div class="inner">

							<!-- Header -->
								<header id="header">
									<ul class="icons">
										<li><a href="https://www.instagram.com/alexggoblin/" class="icon brands fa-instagram"><span class="label">Instagram</span></a></li>
									</ul>
								</header>

							<!-- Content -->
								<section>
									<header class="main">
										
									</header>
                                    <pre> <h3>            Вічний подорожній</h3></pre>
                                    <h4>
                                    <pre>
                                    
Справжня поезія – це перепустка у вічність, і той, хто служить їй чесно й послідовно, 
отримує того неписаного документа в нелегку дорогу через все життя.
Анатолій Самойленко, мабуть, теж знає про існування цього нематеріального закону, бо 
ось уже скільки літ сповідує записане одного разу у хвилини душевного відвертя:
Іду по стомленій дорозі
        У всього світу на виду
    Шукати спокою в тривозі
          Й біду непрошену веду.
І це так: втомлюється дорога, але не подорожній, бо веде його високий пошук правдивого 
слова, як сузір’я над чумацьким шляхом. І не сам поет іде, а веде за собою біду, котру 
прагне відвести від усіх людей, а передусім від рідної України. Так триває не один 
десяток літ, цей наскрізний мотив жертовності живить кожну його поетичну книжку, бо 
став заповідним, перейнятим і від свого геніального морянина Тараса Шевченка,  і від 
батьків- землеробів. 
 За вікном – а поетові виповнилося сімдесят – і за досвідом його давно треба називати 
 поважно Анатолієм Павловичем. Але ж у літературі прийнято обмежуватися самим іменем, 
 аби скоротити відстань між серцями. Тим більше, що Самойленко зумів зберегти молодість 
 духу, первинність почуттів як у стосунках із поважними перевесниками, так і з набагато 
 молодшими. Мабуть, і в цьому йому допомогло поетичне слово, яке і лікує, і очищає душу 
 від скверни буденщини, переповненої у наш час неймовірними випробуваннями на міцність 
 народної філософії.
Як би там не було, а поет Анатолій Самойленко теж колись із чогось почався. А він 
почався із любові до рідних Моринців, які уособлювали хлопчині, найменшому з п’яти 
дітей Павла Андрійовича та Анастасії Павлівни Самойленків, цілу Україну. Він побачить 
її згодом, як стане подорожнім і відчує юним серцем Київ (коли після школи захоче стати 
студентом театрального інституту та швидко роздумає), неймовірно далеку Камчатку (коли 
стане рядовим піхотинцем), знову робітниче середовище столиці України, навчання в 
інженерно-будівельному інституті, а потім довголітня праця в авторитетному Науково-
дослідному інституті будівельних конструкцій,який став практично його другим домом. Але 
починалася вона все-таки з того місця в Моринцях, де стояла Шевченкова хата, з того 
крутояру, під яким дзвенить живою водою Тарасова криниця, з того високого неба, яке 
голубило і возвишало дух незламного Кобзаря. І якщо Моринці спромоглися народити поки 
що після Шевченка лише одного поета, то це як докір природі – там глибока духовна аура, 
там багатолітня традиція, яка рано чи пізно буде обов’язково продовжена новими іменами. 
А поки що цю генеалогічну лінію успішно продовжує Анатолій Самойленко. 
У творчому доробку черкащанина не так багато книг. Він почався як поет досить пізно, не 
маючи філологічної університетської школи, як більшість літераторів. Любов до слова 
накопичувалася в ньому поступово, проривалася, можливо, на Камчатці, коли в армійській 
пресі почали з’являтися його перші журналістські  публікації. Але те, що Богом дане, 
мало обов’язково прорватися з непроглядних глибин душі до сонця, і це сталося уже в 
зрілому віці, коли побачила світ перша збірка «Моринська криниця». За тим пішла в люди 
книга «З калинового краю», за нею «Кобзареве поле», «Закоханий розмай».
У цих книгах поет показав себе майстром класичного українського вірша, заглибленим і в 
соціальні пласти народного життя, і в світ найтонших інтимних почуттів, красу 
українського пейзажу. Простота мовлення, музичність, рельєфність слова й почуття 
привабили до його творчості не одного композитора, а відтак з’явилися цікаві пісні.  
Вдаривши лихом об землю, Анатолій Самойленко починав сміятися з недосконалості людської 
натури, і тоді на папір лягали дотепні гуморески. Коли ж душа не вміщувалася в розміри 
мініатюри чи короткого вірша, з’являлися поеми і передусім сильна жорстокою правдою 
«Чорні жнива». 
Все це збережене і в нинішньому об’ємному, сказати б, етапному виданні, а ще підперте 
зразками нинішньої зрілої лірики, яка ще раз засвідчує, що Анатолій Самойленко 
залишається вічним подорожанином у світі рідного українського слова.

Дмитро ГОЛОВКО
Леонід ГОРЛАЧ
Джерело: Самойленко А. Роду мого джерело: Вірші, поеми, гуморески та пісні.—  К. : Рада, 2008.—  С. 5-7
</pre>
                                    </h4>	

													

								</section>

						</div>
					</div>

				<!-- Sidebar -->
					<div id="sidebar">
						<div class="inner">

							

							<!-- Menu -->
								<nav id="menu">
									<header class="major">
										<h2>Меню</h2>
									</header>
									<ul>
									<li><a href="index.html">На головну сторінку</a></li>

									<li><a href="CollectionsOfWorks.html">Збірки творів</a></li>
									<li><a href="Biography.html">Життєпис</a></li>
									<li><a href="PhotoGallery.html">Фотогалерея</a></li>
									<li><a href="video.html">Відео</a></li>
									<li><a href="contact.html">Контакти</a></li>
									
									</ul>
								</nav>

							

							<!-- Footer -->
								<footer id="footer">
									<p class="copyright">&copy; <a href="https://alexgoblin.github.io/">AlexGoblin</a></p>
								</footer>

						</div>
					</div>

			</div>

		<!-- Scripts -->
			<script src="assets/js/jquery.min.js"></script>
			<script src="assets/js/browser.min.js"></script>
			<script src="assets/js/breakpoints.min.js"></script>
			<script src="assets/js/util.js"></script>
			<script src="assets/js/main.js"></script>

	</body>
</html>